---
title: ಕನ್ನಡ ಫಾಂಟ್ಸ್ ಟೆಸ್ಟ್ ಮಾಡೋದು ಹೇಗೆ? 
tags: [ಕನ್ನಡ, kannada, fonts, testing]
layout: post
desc: "ಕನ್ನಡದ ಫಾಂಟ್ ಚೆನ್ನಾಗಿದೆಯಾ? ಅಥವಾ ಏನಾದರೂ ತೊಂದರೆಯಿದೆಯಾ ಎಂದು ಹೇಗೆ ನೋಡೋದು?"
---
ಒಂದು ಫಾಂಟ್ ಮಾಡಿದರೆ ಅದು ಸರಿಯಾಗಿದೆಯಾ ಎಂದು ಹೇಗೆ ಕಂಡುಹಿಡಿಯುವುದು? ಈ ಮೊದಲೇ [ಇಲ್ಲಿ](http://aravindavk.in/blog/linuxnalli-kannada/) ಹೇಳಿದಂತೆ ಲಿನಕ್ಸ್ ನಲ್ಲಿ ನೂರೆಂಟು ರೆಂಡರಿಂಗ್ ಇಂಜಿನ್ ಗಳಿವೆ ಹಾಗೂ ತೊಂದರೆಗಳಿವೆ. ಸದ್ಯಕ್ಕೆ ತಂತ್ರಜ್ಞಾನದ ವಿಷಯವಾಗಿ ತಲೆಕೆಡಿಸಿಕೊಳ್ಳೋದು ಬೇಡ, ಯಾವ ಯಾವ ಅಕ್ಷರಗಳು ಅಥವಾ ಪದಗಳನ್ನು ಪರೀಕ್ಷಿಸಬೇಕು?

ಪರೀಕ್ಷೆಯನ್ನು ನಾಲ್ಕು ವಿಧವಾಗಿಸಿದ್ದೇನೆ,

**ಮೊದಲನೆಯದು ಅಕ್ಷರಗಳ ವಿನ್ಯಾಸದ ಪರೀಕ್ಷೆ: ** ಈ ಪರೀಕ್ಷೆಯಲ್ಲಿ ಅಕ್ಷರಗಳನ್ನು ಬರೆಯುವ ರೀತಿಯಲ್ಲಿ ಬಂದಿದೆಯಾ ಅಥವಾ ತಪ್ಪಾಗಿ ಕಾಣಿಸುತ್ತಿದೆಯಾ? ಉದಾಹರಣೆಗೆ, ವೂ ಎಂದು ಬರೆದದ್ದು ಮೂ ಎಂದು ಕಾಣಿಸುತ್ತಿದ್ದರೆ. ಇದರಲ್ಲಿ ಸ್ವರಗಳು, ವ್ಯಂಜನಗಳು, ಕಾಗುಣಿತ, ಒತ್ತಕ್ಷರಗಳು ಎಲ್ಲವೂ ಸೇರುತ್ತೆ. 

**ಎರಡನೆಯದು ಬಿಟ್ಟು ಹೋದ ಅಕ್ಷರಗಳು: ** ಉದಾಹರಣೆಗೆ special symbols ಬಿಟ್ಟು ಹೋಗಿದ್ದರೆ, ಅಥವಾ ನುಕ್ತ(ಅಕ್ಷರಗಳ ಕೆಳಗೆ ಎರಡು ಚುಕ್ಕಿಗಳು) ಬರದಿದ್ದರೆ. 

**ಮೂರನೆಯದು ವಿಶೇಷ ಪದಗಳು: ** Rank, Install ಇಂತಹ ಪದಗಳನ್ನು ಬರೆದಾಗ ಸರಿಯಾಗಿ ಕಾಣಿಸದಿದ್ದರೆ ಅದನ್ನು ಸರಿಪಡಿಸಬೇಕು. 

**ನಾಲ್ಕನೆಯದು ಅಕ್ಷರಗಳ ನಡುವಿನ ಅಂತರ: ** ಅಕ್ಷರಗಳನ್ನು ಒಟ್ಟಿಗೆ ಬರೆದಾಗ ನಡುವಿನ ಜಾಗ ಎಲ್ಲ ಕಡೆಯೂ ಒಂದೇ ತರಹ ಕಾಣಿಸುತ್ತಿದೆಯಾ ಅಥವಾ ಒಂದೊಂದು ಕಡೆ ಒಂದೊಂದು ತರಹ ಇದ್ದು ಓದಲು ಚೆನ್ನಾಗಿ ಕಾಣಿಸುತ್ತಿಲ್ಲದಿದ್ದರೆ. ಕೆಲವೊಂದು ಒತ್ತಕ್ಷರ ಬರೆಯುವಾಗ ಅಥವಾ ಎರಡು-ಮೂರು ಒತ್ತಕ್ಷರದ ಪದವನ್ನು ಬರೆಯುವಾಗ ಒಂದರ ಮೇಲೊಂದರಂತೆ ಸೇರಿಕೊಂಡಂತಿದ್ದರೆ, ಹಾಗಾಗದಂತೆ ಸರಿಪಡಿಸಬೇಕು. 

ನನಗೆ ಹೊಳೆದ ಪರೀಕ್ಷೆಗಳನ್ನು ಈ [PDF](#) ನಲ್ಲಿ ಹಾಕಿದ್ದೇನೆ, ಡೌನ್ ಲೋಡ್ ಮಾಡಿ ನೋಡಿ. ಇನ್ನು ಏನೇನು ಸೇರಿಸಬೇಕು ಎಂದು ತಿಳಿಸಿ. ಫಾಂಟ್ಸ್ ಗಳಲ್ಲಿನ ತೊಂದರೆಗಳನ್ನು ಸರಿಪಡಿಸಲಿಕ್ಕೆ ನಿಮ್ಮ ಸಹಾಯ ಬೇಕು, ಮೂರನೆಯ ಮತ್ತು ನಾಲ್ಕನೆಯ ಪರೀಕ್ಷೆಗಳಿಗೆ ಪದಗಳ ಸಂಗ್ರಹ ಬೇಕು. ಕಡಿಮೆ ಪದ ಸಂಗ್ರಹದಲ್ಲಿ ಹೆಚ್ಚು ಪರೀಕ್ಷೆಗಳನ್ನು ಮಾಡಲು ಸಾಧ್ಯವಾದರೆ ಒಳ್ಳೆಯದು. 

