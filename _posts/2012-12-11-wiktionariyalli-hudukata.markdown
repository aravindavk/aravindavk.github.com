---
title: "ಕನ್ನಡ ವಿಕ್ಷನರಿಯಲ್ಲಿ ಪದಗಳ ಅರ್ಥವನ್ನು ಸುಲಭದಲ್ಲಿ ಹುಡುಕುವುದು ಹೇಗೆ? "
tags: [plugins,chrome, firefox]
layout: post
desc: "ಕನ್ನಡ ವಿಕ್ಷನರಿಯಲ್ಲಿ ೨ ಲಕ್ಷಕ್ಕೂ ಹೆಚ್ಚಿನ ಪದಗಳಿದ್ದಾವೆ, ಫೈರ್&zwj;ಫಾಕ್ಸ್ ಅಥವಾ ಕ್ರೋಮ್ ಬಳಸುತ್ತಿರುವಾಗ ಬೇಕಾದ ಪದದ ಅರ್ಥ ಸುಲಭವಾಗಿ ಹುಡುಕುವುದು ಹೇಗೆ?"
---
ಕನ್ನಡ [ವಿಕ್ಷನರಿಯಲ್ಲಿ](http://kn.wiktionary.org) ೨ ಲಕ್ಷಕ್ಕೂ ಹೆಚ್ಚು ಪದಗಳ ಅರ್ಥಗಳಿವೆ, ಅವುಗಳನ್ನು ಹುಡುಕುವಾಗ ಪ್ರತೀ ಸಲ ವಿಕ್ಷನರಿಯ URL ನೆನಪಿಟ್ಟುಕೊಂಡು ಅಥವಾ ಬುಕ್&zwj;ಮಾರ್ಕ್ ಮಾಡಿದ ಪುಟವನ್ನು ಓಪನ್ ಮಾಡಿ ಅದರಲ್ಲಿ ನೀವು ಹುಡುಕಬೇಕಾದ್ದುದನ್ನು ಬರೆದು ಹುಡುಕುತ್ತಿದ್ದೀರಾದರೆ ಇಲ್ಲಿದೆ ಸುಲಭದ ಉಪಾಯ. 

<div class="clear sep"></div>
<div class="clear sep"></div>

## ಕ್ರೋಮ್ ಅಥವಾ ಕ್ರೋಮಿಯಮ್ ಬ್ರೌಸರ್

ಸೆಟಿಂಗ್ಸ್ ಓಪನ್ ಮಾಡಿ. "Search" ವಿಭಾಗದಲ್ಲಿ "Manage Search Engines" ಅಂತ ಇರುತ್ತೆ ಅದನ್ನ ಕ್ಲಿಕ್ ಮಾಡಿ. 

![ಕ್ರೋಮ್ ೧](/photo/wiktionary_chrome_1.png)

ಚಿತ್ರದಲ್ಲಿ ತೋರಿಸಿರುವಂತೆ ಕನ್ನಡ ವಿಕ್ಷನರಿಯನ್ನು ಸೇರಿಸಿ. ಸುಲಭದ ಕೀವರ್ಡ್ ಕೊಡಿ(ನಾನು knw ಎಂದು ಕೊಟ್ಟಿದ್ದೇನೆ), URL ನ ಜಾಗದಲ್ಲಿ `http://kn.wiktionary.org/wiki/%s` ಬರೆಯಿರಿ. 

![ಕ್ರೋಮ್ ೨](/photo/wiktionary_chrome_2.png)

ಅಷ್ಟೇ ಮುಗೀತು. ಇನ್ಮುಂದೆ ಏನಾದ್ರು ಹುಡುಕಬೇಕನಿಸಿದ್ರೆ ಅಡ್ರೆಸ್ ಬಾರ್&zwj;ನಲ್ಲಿ `knw` ಅಂತ ಬರೆದು ಸ್ಪೇಸ್ ಒತ್ತಿ. ಕೆಳಗಿನಂತೆ ಬದಲಾಗುತ್ತೆ. ನಂತರ ಅದರ ಮುಂದೆ ನೀವು ಹುಡುಕಬೇಕಾದುದನ್ನು ಬರೆದು ಎಂಟರ್ ಒತ್ತಿ. 

![ಕ್ರೋಮ್ ೩](/photo/wiktionary_chrome_3.png)

ವಿಕ್ಷನರಿಯ ಆ ಪದದ ಪುಟ ತೆರೆದುಕೊಳ್ಳುತ್ತೆ. 

![ಕ್ರೋಮ್ ೪](/photo/wiktionary_chrome_4.png)

<div class="clear sep"></div>
<div class="clear sep"></div>

## ಫೈರ್&zwj;ಫಾಕ್ಸ್ ಬ್ರೌಸರ್

ಸೆಟಿಂಗ್ಸ್ ರಗಳೆ ಬೇಡ ಅಂತ ಪ್ಲಗಿನ್ ಮಾಡಿದ್ದೇನೆ. ಈ [ಲಿಂಕ್](https://addons.mozilla.org/en-US/firefox/addon/wiktionary-kn/)ನಿಂದ ಪ್ಲಗಿನ್ ಅನ್ನು ಇನ್&zwj;ಸ್ಟಾಲ್ ಮಾಡಿಕೊಳ್ಳಿ. ನಂತರ ಕೆಳಗಿನ ಚಿತ್ರದಂತೆ ಬಲಗಡೆಯ ಹುಡುಕಾಟ ಮಾಡುವ ಇಂಜಿನ್ ಗಳ ಪಟ್ಟಿಯ ಜೊತೆ ಕನ್ನಡ ವಿಕ್ಷನರಿಯೂ ಕಾಣುತ್ತೆ. 

![Firefox 1](/photo/wiktionary_firefox_1.png)

ಹುಡುಕಾಟ ಮಾಡಲು ಅದನ್ನು ಆಯ್ಕೆ ಮಾಡಿ, ನಂತರ ನೀವು ಹುಡುಕಬೇಕಾಗಿದ್ದುದನ್ನ ಬರೆದು ಎಂಟರ್ ಒತ್ತಿ. 

![Firefox 2](/photo/wiktionary_firefox_2.png)

ಅಷ್ಟೆ ಹುಡುಕಾಟದ ಉತ್ತರಪುಟ ತೆರೆದುಕೊಳ್ಳುತ್ತದೆ. 

![Firefox 3](/photo/wiktionary_firefox_3.png)
